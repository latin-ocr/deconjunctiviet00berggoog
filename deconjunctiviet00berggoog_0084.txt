..(38.-

optativum in vedica tantum et in graeca lingua simul scr—
vatos reperiri : in ceteris, aut ambe, quod in latina lingua
agnovimus (p. 14), ita mixtos csse ut uno nomine a
grammaticis designarentur, aut e duobus unum, in hiber-
nica quidem lingua conjunctivuin·, in germaniciS‚ slavicis,
letticis autem optativum, reliquum csse. Hoc autem non
tieri potuit nisi mixtis sensibus variae formae inutiles
visae sunt. Qui igitur notatum in graeca lingua discrimen
linguae genitrici vindicat, unum et idem testimonium cete-
ris omnibus et iis multis anteponit. Iino testimonium jure
suspectum, quum nihil verisimilius haberi possit quam
linguae graecae in excolendo patrimonio quod a genitrice ac-
ceperat curiositas et solertia. Sed gravissimum, ut mihi
videtur, argumentum praebet' lingua sanscritica recentior
cum ved-ica comparata. Nam et illa conjunctivum missum
fecit, exceptis personis primis quae imperativi vice fungun-
tur, optativum tantum servavit. Quum autem in vedica con-
junctivus simul et optativus usurpentur, viam nobis in-
trospicere licet qua optativus paulatim in conjunctivi locum
substitutus sit. Jam in Rig-Veda optativus frequentior esse
videtur quain conjunctivus : unde etiam suspicari liceat,
ubi optativo sensus exprimuntur qui Delhruckii sententia
conjunctivi primitus proprii fuerint, ibi optativum con-
junctivi jus praecipere coepisse. Sed co minus verisimile sit,
quum jam optativi usus glisceret etin eo esset ut modum
quasi aemulum aboleret, et ipsum conjunctivum in ejus
fines irruptionem secisse. Exempla igilur in quibus con-
junctivi sensus eosdem esse vidimus atquc antiquissimos a
Delhruckio optativo assignatos, vix explicari possunt, nisi
duorum modorum nullos a principio certos terminos fuisse
concludimus. Quod ipse Curtius conjicere videtur (Chrono-
loqie, p. 95).

